---
title: "Frågor och svar"
menuName: "FAQ"
description: "Backa boulder frågor och svar"
draft: false
slug: "faq"
---

# Frågor och svar

## Vad är bouldering?  
  
Bouldering är en slags klättring utan krångel. Vi klättrar fritt utan rep och förkunskap eller certifiering krävs inte. Bouldering är en av världens snabbast växande idrotter. Det är en mycket social aktivitet där du kan klättra med andra och arbeta på lösningar tillsammans för att komma upp för väggarna. Vi klättrar på 4-5 meter höga väggar med specialbyggda tjockmattor på golvet. Det är lätt att fatta grejen och du blir stark snabbt eftersom du hela tiden häver upp hela din kroppsvikt när du klättrar uppför väggarna med hjälp av klättergreppen. Det är också mentalt utmanande då du behöver klura ut vilken rörelse-sekvens du behöver använda för att klara av specifika leder (specifika leder kallas också för "problem"), och du behöver kämpa dig igenom dina tvivel då du hänger i utsatta positioner i luften på väggen.  

## Har ni några nybörjarväggar?

På Backa Boulder byggs varje enskilt problem med en speciell lösning i åtanke. Det finns flera olika nivåer av svårighet som passar nybörjare upp till experter. Det är upp till dig att lista ut lösningarna på problemen, eller var kreativ och kom på din egen lösning. Ibland är styrka det bästa sättet att ta sig upp, andra gånger är det balans eller kroppspositionering, osv. Vi har alla olika skapade kroppar som är bra på att göra olika saker. Vissa är bättre på maximal styrka, andra är bättre på balans eller uthållighet osv. När du bouldrar kommer du hitta dina styrkor och ges möjlighet att utveckla dina svagheter.  

## Vad är grader?

Vi använder en gradskala för våra olika problem som är baserad i den franska skalan. Detta innebär att våra problem ges en uppskattad grad som ska ge ett hum om hur svårt problemet är att klättra. Grader är subjektiva bedömningar, våra personliga styrkor och svagheter kommer att influera vår upplevelse av hur svårt/lätt ett problem är att klättra. Det är därför vi använder uppskattade grader, såhär ser skalan ut:

- 5-ish - Vår enklaste grad
- 6A-ish
- 6B-ish
- 6C-ish
- 7A-ish
- 7B-ish
- 7C-ish
- 8A-ish - Vår svåraste grad

## Finns det några regler?

Det finns klättrings-etikett och lite tips och tricks som du bör veta för att klättra säkert och för att ha det så kul som möjligt när du är här. Det är bara att fråga oss om detta så berättar vi allt du behöver veta på en minut eller två, det är ganska enkelt. 

## Vad behöver jag ta med mig?  

Det enda som du verkligen behöver är kläder som du kan röra dig fritt i. Om du inte har klätterskor eller krita så kan du hyra det här hos oss. Vi ger dig gärna en introduktion till bouldering och till gymet om du vill ha det. 

