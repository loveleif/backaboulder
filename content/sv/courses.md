---
title: "Kurser"
menuName: "Kurser"
description: "Backa boulder kurser i klättring"
draft: false
slug: "kurser"
---

## Nya kurser hösten 2021
Barn- och ungdomsklättringen startar vecka 34. De hålls under 15 tillfällen nu i höst, på onsdagar och lördagar. 

Onsdagar, 7-10 år, kl 17-19
          11-14 år, kl 19-21
Lördagar, 7-10 år, 10-12
          11-14 år, 12-14

Priset är 1900 kronor, då ingår klätterskor, krita och instruktör. Anmälan sker till kontakt@backaboulder.se

## Barnklättring

Passar bäst för barn i åldern 7-10 år. Här klättrar vi tillsammans med barnen och en erfaren instruktör. Fokus ligger på att ha det kul och utmana oss utefter våra egna förutsättningar när det passar. 

## Ungdomsklättring

Passar bäst för ungdomar i åldern 11-14 år. Här klättrar ungdomarna tillsammans med en erfaren instruktör som guidar dem både som en grupp som arbetar tillsammans, och som individer med personliga styrkor och aspekter som kan förbättras. Klättring är hur kul som helst, det är dock viktigt att veta att det kan slita på våra kroppar. Fokus på våra ungdomspass ligger därför delvis på att etablera hälsosamma träningsvanor inom klättring. Vi lägger också fokus på att skapa en styrkande positiv atmosfär där deltagarna lär sig att jobba gemensamt för att hitta lösningar och att pusha varandra för att nå framgång tillsammans.   

## Nybörjarteknik

Passar bäst för dig som har klättrat upp till ett år och vill ta dig vidare till oanade höjder. Vi går igenom alla de klätterspecifika rörelserna och tränar in dem ordentligt så att du kan klättra mer effektivt. Det som tidigare var svårt blir lätt.  

## Avancerad teknik

Passar bäst för dig som har klättrat mer än 3 år. Här djupdyker vi på dina svagheter och tar fram en plan för att stärka dessa och höja din lägsta nivå. Vi går också igenom skadeförebyggande träning för klättrare så att du kan fortsätta klättra i evighet.

## Skadeförebyggande träning för klättrare

Denna kurs ges löpande vid behov. Här går vi igenom uppvärmning, stretching, lätt styrketräning av antagonister med vikter samt gummiband och uppbyggnad av senor samt leder för klättring. 

